Πολλοί κατασκευαστές έχουν την τάση να τοποθετούν ανοχές στα διάφορα μεγέθη έστω και μικρές. Αυτό αν δεν είναι αναγκαίο, προκαλεί μεγάλο κόστος στη μηχανική κατεργασία των στοιχείων αυτών. Το μέγεθος της ανοχής πρέπει να είναι αναγκαίο και μόνο. Η χάρη στις συναρμογές είναι συνάρτηση της ποιότητας. Δεν επιτρέπεται για μεγάλη χάρη να χρησιμοποιούνται μικρές ανοχές δηλαδή μικρές ποιότητες. Για τις συναρμογές ο μελετητής αντιμετωπίζει διαφόρους παράγοντες, οι οποίοι αλλάζουν την χάρη αυτών.
Κύριοι παράγοντες είναι:
	 Η συνθήκη λειτουργίας. Η χάρη ελευθερίας είναι μεγαλύτερη σε ατράκτους που περιστρέφονται με μεγάλο αριθμό στροφών. Αυτό οφείλεται στην πάλμωση της ατράκτου και στο γεγονός ότι σε υψηλούς αριθμούς στροφών η λίπανση πρέπει να είναι εντονότερη. Αν πάλι το μήκος την συναρμογής είναι μεγάλο, πάλι η χάρη ελευθερίας είναι μεγαλύτερη λόγω σφαλμάτων μορφής.
	Η θερμοκρασία λειτουργίας της συναρμογής όταν αυξάνεται η θερμοκρασία, λόγω ανομοιόμορφης διαστολής άξονα-τρήματος, ιδιαίτερα όταν δεν αποτελούνται από το ίδιο υλικό, μεταβάλλεται η χάρη. Πολλές φορές η θετική χάρη μπορεί να γίνει αρνητική, δηλαδή κόλλημα της μηχανής, όπως στα αυτοκίνητα.
	Η δυσχέρεια κατεργασίας των τρημάτων. Ως γνωστόν η κατεργασία τρήματος με μικρή ανοχή είναι από τις πιο δύσκολες μηχανουργικές κατασκευές. Για τον λόγο αυτόν, το τρήμα κατασκευάζεται κατά μια ποιότητα μεγαλύτερη σε σχέση με τον άξονα.

	Συναρμογή ολίσθησης: Όταν το τρήμα μπορεί να ολισθαίνει κατά μήκος του άξονα ή ο άξονας να ολισθαίνει μέσα στο τρήμα, αλλά να μην έχει την δυνατότητα περιστροφής. Ένα χαρακτηριστικό παράδειγμα είναι η περίπτωση της σταθερής τροχαλίας στον άξονα με την βοήθεια πάκτωσης μίας σφήνας.
	Στην συναρμογή ολίσθησης το ελάχιστον της χάρης είναι πολύ μικρό ή και μηδέν (Χ_ε), η μέση χάρη όμως είναι θετική.
